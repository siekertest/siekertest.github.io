---
title:  "Hazel"
date:   2014-07-23 11:30:00
tags:
- Hazel
- OS_X
---
Dette indlæg er fra min gamle blog, men det gør det ikke mindre relevant. Det er en anbefaling af en applikation, der er intet mindre end genial. Og en applikation, der er et "must have" for produktivitetsnørder som mig selv.   
__[Hazel](http://www.noodlesoft.com/hazel.php)__ er i alt sin enkelthed en app, der gør at man kan knytte en mængde "regler" eller "actions" til en folder. Det lyder måske dumt, men det er sindsygt brugbart.  

__Hazel__ er simpelt opbygget og det er rigtigt nemt at opsætter nye regler.
I hovedvinduet kan man i venstre side kan se de foldere hvortil man har knyttet regler. I højre side kan man se hvilke regler der er tilknyttet den enkelte folder.

![Hazel][overview]

Opsætningen af reglerne er via en simpel form, hvor man via en masse foruddefinerede elementer kan fortælle hvad og hvornår noget skal ske.

![Regel][rule]

Og det er sådanset det hele.  
Man har som en ekstra lille ting også mulighed for at få __Hazel__ til at tømme papirkurven.

![Trash][trash]

Her er en par simple eksempler på brug af __Hazel__:

###Dropbox og Kamera uploads fra mobil
Jeg er nok ikke den eneste der på mobiltelefonen har automatisk upload af billeder til Dropbox slået til. 
Dette er i sig selv en rigtig lækker feature, og hvis man har *Dropbox* installeret på sin Mac så bliver disse billeder automatisk hentet ned dertil næste gang man tænder den.  
Noget af det jeg gør løbende er at kopiere disse billeder væk fra Dropbox folderen (da de tager plads) og over i en folder hvorfra der bliver taget backup til skyen (Ved brug af services som [Crashplan][crashplan] eller [BackBlaze][backblaze]).  
Problemet er at jeg skal gøre dette manuelt.

*Løsningen til dette problem*  
Jeg opretter en overvågning på min Dropbox/Camera Uploads mappe.  
Jeg laver en regel, der siger at hver gang der kommer nye filer heri så flyttes de automatisk over i min backup-folder i en folderstruktur der svarer til det år og den måned billedet er taget.  
Og wupti så skal jeg aldrig tænke på det mere. De bliver nu automatisk slettet fra dropbox, og de er nu inde i en folder der bliver taget backup af.

Ovenstående er også en perfekt måde at sikre sig backup af sine billeder fra *Apples fotostream*.

###Optagelse af podcast og backup af optagelse
Et par gange om måneden optager jeg et podcast. Efter hver optagelse kopierer jeg de rå filer over på min NAS for at være sikker på at have en backup hvis nu computeren skulle gå ned inden jeg når at få dem redigeret færdig. Dette er ikke et stort problem, men som alt muligt andet så tager det tid.  

*Løsning på dette problem*
Lav en overvågning på den folder hvor mit optageprogram (Her: Audio Hijack Pro) smider de rå filer. Når der så kommer en ny fil i denne mappe så kopieres filerne automatisk over til en folder på min NAS.  
Det er simpelt men super brugbart.

###OSX Mavericks & Tags
Er du en af dem der bruger *Tags* så kan __Hazel__ faktisk også hjælpe dig med det, da du kan opsætte regler der automatisk tagger dine filer. F.eks. kan de føromtalte billeder fra mobilen også automatisk blive tagget med "billeder" & "mobil".

###Hold styr på din Downloads folder
En mappe der hurtigt bliver fyldt op med en masse filer er *Downloads* folderen. For at undgå dette så har jeg lavet en lille regel, der sletter alt der ikke har været modificeret indenfor den seneste uge.


Dette er bare et par yderst simple eksempler. Man kan lave meget meget mere. Blandt andet få regler til at eksekvere Applescripts osv. osv. Det er et simpelt og fedt lille tool at lege med - og jeg kan kun anbefale at man køber det. Ja det koster desværre lidt klejner ($28), men jeg synes det er det hele værd.  

__Hazel__ kan købes [her][hazel]
[overview]:/blog-images/hazel/1.png
[rule]:/blog-images/hazel/2.png
[trash]:/blog-images/hazel/3.png
[hazel]:http://www.noodlesoft.com/hazel.php
[crashplan]:http://www.code42.com/crashplan/
[backblaze]:http://www.backblaze.com/